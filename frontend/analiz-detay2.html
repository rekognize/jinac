<!DOCTYPE html>
<html lang="en">
  <head>

    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">

    <link rel="stylesheet" href="https://use.fontawesome.com/releases/v5.5.0/css/all.css" integrity="sha384-B4dIYHKNBt8Bc12p+WXckhzcICo0wtJAoU8YZTY5qE0Id1GSseTk6S+L3BlXeVIU" crossorigin="anonymous">    
    <link rel="stylesheet"type="text/css" href="css/bootstrap.min.css"/>
    <link rel="stylesheet" type="text/css" href="css/main.css"/>
    <link rel="stylesheet" type="text/css" href="css/animate.css">
    <link href="https://fonts.googleapis.com/css?family=Raleway|Monoton" rel="stylesheet"> 
    <link href="https://fonts.googleapis.com/css?family=Lato" rel="stylesheet"> 

    <title> Analizler </title>
    
  </head>

  <body>
    <section id="gazeteciler">
      <div class="container">
        <div class="row">
          <nav class="navbar fixed-top navbar-toggleable-sm navbar-expand-lg navbar-light">
                <button class="navbar-toggler" type="button" data-toggle="collapse" data-target="#navbarNav" aria-controls="navbarNav" aria-expanded="false" aria-label="Toggle navigation">
                  <span class="navbar-toggler-icon"></span>
                </button>
              
               <div class="collapse navbar-collapse justify-content-end" id="navbarNav">
                <ul class="navbar-nav">
                  <li class="nav-item active">
                    <a class="nav-link" href="analiz.html">Analizler<span class="sr-only">(current)</span></a>
                  </li>

                  <li class="nav-item">
                    <a class="nav-link" href="press.html">Anasayfa</a>
                  </li>
                   <li class="nav-item">
                    <a class="nav-link" href="durusmalar.html">Duruşma Listesi</a>
                  </li>                  

                  <li class="nav-item">
                    <a class="nav-link" href="gazeteciler.html">Gazeteciler</a>
                  </li>
                  <li class="nav-item">
                    <a class="nav-link" href="neyapiyoruz.html">Ne yapıyoruz?</a>
                  </li>
                </ul>
                
                <form class="form-inline my-2 my-lg-0">
                  <input class="form-control mr-sm-2" type="search" placeholder="Search" aria-label="Search">
                  <button class="btn my-2 my-sm-0" type="submit">
                    <i class="fas fa-search"></i>
                  </button>
                </form> 
              </div>
          </nav>
        </div>
      </div>
  </section>

  <section>
    <div class="container py-3">
      <div class="card border-dark shadow p-3 mb-5 bg-white rounded">
        <div class="row card-header analiz-detay-header">
          <div class="col-md-12" align="center">
            <img class="analizdetaygorseli" src="images/analiz-2.png"/>
          </div>
          <div class="col-md-12 px-3" align="center">
            <div class="card-block">
              <h4 class="card-title">"Darbe girişimi Sözcü’yü susturmak için de lütfa dönüştü"</h4>
              <p class="card-text analiz-detay-text">
                <br/>
                Sözcü gazetesinin FETÖ’ye yardım suçlamasıyla yargılandığı davanın delilleri haberlerden oluşuyor. Bu haberlerin çoğu yayımlandığı dönemde herhangi bir soruşturmaya konu edilmedi. Dosyanın delillerinden “kelime bulma oyunu”na 2016 başında önce Erdoğan’a hakaret suçu yöneltildi ve gazete yöneticisine hapis cezası verildi. Darbe girişiminden sonra aynı bulmaca, 15 Temmuz 2016’da Erdoğan ile ilgili yayımlanan magazinsel bir haberle birlikte FETÖ’ye yardım suçunun delili oldu. İktidar yandaşı yazarların dedikodu mahiyetindeki yorumlarıyla gazeteye yönelik operasyon için yola çıkıldı.
                <br/>
                <br/>
                Sözcü gazetesi, kurulduğu 2007 yılından bu yana Kemalist çizgide yayın yapan, AKP yönetiminin politikalarına belli ölçüde muhalefet eden bir gazete. Sözcü gazetesi dendiğinde birinci sayfasında 2-3 satırdan oluşan iri puntolu manşetler akla gelir. Kuruluşundan kısa bir süre sonra, özellikle 2014’te o dönem henüz kapatılmamış olan Gülen Cemaati’nin yayın organı Zaman gazetesinden sonra en çok satan ikinci gazete idi. O dönem Türkiye tarihinde ucu AKP iktidarına dokunan yolsuzluk soruşturmaları gündemdeydi ve Sözcü bu soruşturmaların içeriği ile ilgili etkin bir şekilde gazetecilik yaptı. Sözcü, o günlerden başlayarak doğrudan Erdoğan’ın hedefinde olmasa da Erdoğan’ın partisinin organı olan Sabah, Takvim, A Haber gibi gazete ve kanalların, yandaş yazarların hedefi haline geldi.
                <br/>
                <br/>
                Sözcü gazetesi, 1 Ocak 2016’da birinci sayfadan “2016 falınız” başlığıyla bir kelime bulma oyunu yayımladı. Bulmacanın üstünde “Tabloda gördüğünüz ilk üç isim bu yıl da hayatınızda olacak” yazılıydı. Bulmacada “ÖL” ve “RECEP” kelimelerinin yan yana gelmesi nedeniyle Akşam, Sabah, Takvim, Yeni Akit gibi iktidarın medya organları Sözcü’yü o gün ve ertesi gün hedef tahtasına oturttu. 2 Ocak 2016’da da Küçükçekmece Cumhuriyet Başsavcılığı, aynı gerekçeyle Cumhurbaşkanı Erdoğan’a hakaret, suç işlemeye tahrik ve saldırıya azmettirme suçlamalarıyla soruşturma başlattı. Soruşturmanın tamamlanmasının ardından gazetenin sorumlu yazı işleri müdürü Enver kaya hakkında “Cumhurbaşkanına hakaret” suçlamasıyla dava açıldı. Küçükçekmece 2. Asliye Ceza Mahkemesi’nde görülen dava kapsamında Kaya’ya 15 Aralık 2016’da 2 yıl 2 ay 7 gün hapis cezası verildi. Karar, 17 Mart 2017’de istinaf mahkemesi tarafından onandı.
                <br/>
                <br/>
                <u>Erdoğan 6 gün görünmeyince…</u>
                <br/>
                <br/>
                15 Temmuz 2016 saat 16.25’te Sözcü gazetesinin internet sitesinde “Sözcü Erdoğan’ı buldu” başlıklı bir haber yayınlandı. Haber, gazetenin İzmir muhabiri Gökmen Ulu’ya aitti. Haberin dili, magazin programlarındaki ünlülerin görüntülenmesi ile ilgili haberlerin diline benziyordu. Erdoğan’ın kaldığı villanın manzarasının Marmaris Körfezi olduğu, Erdoğan’ın villadaki tatiline para ödeyip ödemediği, etraftaki güvenlik önlemleri anlatılıyordu. Erdoğan, 9 Temmuz’da Varşova’daki NATO zirvesinden sonra kameralar karşısına çıkmayınca, onu bulmak Gökmen Ulu için haber değeri taşıyordu. Gökmen Ulu, gazetenin o dönemki internet sitesinin sorumlu haber müdürü Mediha Olgun ve muhasebe müdürü Yonca Yücekaleli’nin 19 Mayıs 2017’de “FETÖ’ye yardım” suçlamasıyla gözaltına alındı. Suçlamaya dayanak yapılan “Sözcü Erdoğan’ı buldu” haberi 10 ay önce yayınlanmıştı ve o güne kadar şüpheliler ifadelerinin alınması için savcılığa da çağrılmamıştı. Gözaltı talimatının ardından Gökmen Ulu ve Mediha Olgun, 26 Mayıs 2017’de tutuklanarak Silivri Cezaevi’ne kondu. Gazetenin sahibi Burak Akbay hakkında da yakalama kararı çıkarıldı.
                <br/>
                <br/>
                <u>Tanık gazeteciler delil topladı</u>
                <br/>
                <br/>
                İstanbul Cumhuriyet Başsavcılığı Basın Suçları Soruşturma Bürosu savcılarından Asım Ekren, 26 Eylül 2017’de soruşturmayı tamamladı ve iddianame hazırladı. İddianamenin delilleri, 1 Ocak 2016 tarihli kelime bulmaca oyunu, Gökmen Ulu’nun haberi, Fehmi Koru’nun 2010’da Yeni Şafak gazetesinde Taha Kıvanç ismiyle yazdığı yazıda geçen Burak Akbay’ın İsviçre’de Gülen Cemaatine ait bir evde kaldığı iddiası, Cem Küçük, Ersoy Dede, Fuat Uğur, Fehmi Koru ve Hüseyin Gülerce’nin tanık ifadeleriydi. Bulmaca ve Ulu’nun haberi dışında tanıkların yönlendirmesiyle gazetenin bazı manşetleri de dosyaya delil olarak kondu. Savcı Asım Ekren’in iddianamesi, bulmaca görselinin olduğu gazete sayfasıyla başlıyordu. Savcı, bunu iddianameye eklemiş olmasının yeniden soruşturmaya konu etme amacına yönelik olmadığını savunuyordu. “Delil değil ama bakın böyle de bir şey var” demeye çalışıyordu. Bulmaca ile ilgili Küçükçekmece Cumhuriyet Başsavcılığı’nca başlatılan soruşturmadan bir dosyanın ayrıldığını, darbe girişiminin ardından bu dosyanın yetkisizlik kararı ile 8 Ağustos 2016’da İstanbul Cumhuriyet Başsavcılığı’na gönderildiğini yazıyordu.
                <br/>
                <br/>
                <u>5 yıl öncenin haberleri</u>
                <br/>
                <br/>
                İddianamede, yayımlandığı dönem herhangi bir soruşturmaya konu edilmemiş haberler de delil olarak yer aldı. 19 ve 20 Aralık 2013’te yayımlanan bu haberler 17 Aralık soruşturmasına ilişkin haberlerdi. Bunlara ek olarak gazetenin Twitter hesabından 17-25 Aralık soruşturmasına ilişkin haber tweet’leri de dosyaya eklendi.
                <br/>
                <br/>
                <u>Savcılığın “gazeteci” tanıkları</u>
                <br/>
                <br/>
                İddianameye göre savcılık tanıkları Ersoy Dede 19 Ağustos 2016’da, Fehmi Koru ve Cem Küçük 22 Ağustos 2016’da, Hüseyin Gülerce 14 Haziran 2017’de, Fuat Uğur 11 Ağustos 2017’de ifade vermeye çağrılmışlardı. Bu tanıklardan Cem Küçük, 22 Ağustos 2016’da ifade vermeye gittiğinde yalnızca Sözcü için değil Cumhuriyet gazetesi aleyhine de ifade vermişti. İddianamede Küçük’ün bu ifadesine ek olarak 9 Ağustos 2017’de savcılığa ifade vermeye gittiği yazılı. Küçük, ek ifadesinde Sözcü gazetesinin 30 Mayıs 2015 ve 28 Mart 2014 tarihli nüshalarından örnekler veriyordu. 30 Mayıs 2015 tarihli nüshanın manşetinde, MİT TIR’larındaki mühimmata ilişkin Cumhuriyet gazetesinin 1 gün önce yayımladığı haberle ilgili “Koskoca devlet teröristlere silah yardımı yapar mı? Vatana ihanet diye asıl buna derler” ifadesi vardı. 28 Mart 2014 tarihli nüshanın manşetinde ise, Suriye’ye yönelik planları tartışan Ahmet Davutoğlu, Hakan Fidan, Feridun Sinirlioğlu, Yaşar Güler’in konuşmalarının dinlenmesine ilişkin “Tayyip atıp tutuyor ama dinlemeye karşı tedbir almıyor, yuh artık” yazıyordu. Savcı, Küçük’ün örnek olarak gösterdiği nüshaları da iddianameye delil olarak koydu.
                <br/>
                <br/>
                <u>Cem Küçük kimdir?</u>
                <br/>
                <br/>
                Küçük, gazeteciliğe 2012’de Yeni Şafak gazetesinde başladı. Nisan 2015’te Yeni Şafak’tan ayrılarak Star gazetesine geçen Küçük, Nisan 2016’da buradan kovuldu. Şu an Türkiye gazetesinde yazıyor. Oda TV internet sitesinde dönem dönem Küçük’ün geçmişte Fethullah Gülen cemaati ile yakın olduğu iddiaları ortaya atıldı. İddialara ilişkin somut belgeler ortaya konmasa da Küçük geçmişte yazdığı yazılarda Fethullah Gülen’i açıkça övdü. AKP-Gülen cemaati arasında kavga çıktıktan sonra da AKP iktidarının yanında yer aldı. Küçük, tipik olarak gücün yanında saf tutan yazarlar arasında yer alıyor.
                <br/>
                <br/>
                <u>Gülen’e övgü kitabı yazmıştı</u>
                <br/>
                <br/>
                Savcının tanıklarından Hüseyin Gülerce idi. Gülerce, Sözcü gazetesi soruşturmasında tanıklık yapmadan önce 20 Aralık 2016’da Cumhuriyet gazetesi soruşturması kapsamında tanıklık yaptı. Gülerce, o gün ifadesinde şunları söyledi:
                <br/>
                <br/>
                “Ben Zaman gazetesinden istifa ederken ‘Zaman artık Sözcü’ye döndü’ ifadesini kullanmıştım. Çünkü Sözcü gibi amansız bir Erdoğan düşmanlığına başlamışlardı. Ayrıca bu hususta Fehmi Koru’nun bilgisine başvurulmasının yararlı olacağını düşünüyorum. Çünkü Fehmi Koru Amerika’da Sözcü’nün sahibi olan Burak Akbay’ın Fethullah Gülen’le irtibatlı olduğunu yazmıştı.(…) Ayrıca 15 Temmuz günü Erdoğan’ın Marmaris’te olduğuna dair haberlerin de kesinlikle 15 Temmuz’dan haberi olanların yapabileceği bir haber olduğunu düşünüyorum. Bütünüyle Erdoğan’ı hedef gösteren bir yaklaşım tarzıdır.”
                <br/>
                Gülerce, ifadesinde Gökmen Ulu henüz tutuklanmamışken, Ulu’nun tutuklanma gerekçesini dile getirmişti.
                <br/>
                <br/>
                <u>Hüseyin Gülerce kimdir?</u>
                <br/>
                <br/>
                Hüseyin Gülerce, uzun yıllar Fethullah Gülen cemaatinde yer aldı. Zaman gazetesinde 1989’dan itibaren dönem dönem Genel Yayın Yönetmenliği ve yazarlık yaptı. Buradan 17-25 Aralık soruşturmaları başlayınca ayrılarak AKP iktidarının yayın organlarından Star gazetesine geçti. Gülerce’nin 2003 yılında basılan “İslamın Gülen Yüzü” isimli bir kitabı bulunuyor. Kitabıyla ilgili tanıtım yazısı şöyle:
                <br/>
                <br/>
                “Sayın Gülen, ufku geniş bir kanaat önderi olarak dünyanın nereye gittiğini herkesten önce gördü. Globalleşen dünyada Müslümanların, insanlık ve medeniyet yarışından kopmaması için herkesin kendi konumunda kabul edilmesini, yaşam tarzlarına karışılmamasını hepimizden önce söyledi. Ve şekle takılmayarak özü öne çıkaran anlayışı hepimizden önce seslendirdi. Teröre, kavgaya, düşmanlığa düşman olan, sevgiyi seven, dostluğa dost olan Fethullah Gülen, İslâm’ın eskilerin deyimiyle ‘ismiyle müsemma’ olarak gülen yüzüdür. Yüzümüzü Anadolu Müslümanlığı’nın çağdaş temsilcisi ‘Mevlâna-Yunus yolu’nun çilekeş yolcusu Gülen gibi mümtaz şahsiyetler güldürecektir.”
                <br/>
                <br/>
                Gülerce, 1993 yılından itibaren yine Gülen Cemaatinin yayın organlarından olan Samanyolu Televizyonu’nda Ana Haber’den sonra günün yorumcusu oldu. Gülerce, Cumhuriyet gazetesi soruşturması kapsamında savcılıkta tanık sıfatıyla verdiği ifadesinde, “Samanyolu’ndaki ilk programın arkasından Gülen’in benim için konuşmamı beğenerek, ‘İşte bizi temsil edecek yüz’ dediğini biliyorum” dedi. Gülerce, devamında, Zaman gazetesinde çalıştığı sırada gazetenin baskıya gönderilmeden önce Amerika’da bulunan Fethullah Gülen’e fakslanarak icazet alındığını itiraf etti. Gülerce, o dönemlerde Fethullah Gülen’in onursal başkanı olduğu Gazeteciler ve Yazarlar Vakfı Başkanı Mustafa Yeşil’in konuşmalarının kendisini aydınlattığını söyledi. Gülerce’nin aktardığına göre Yeşil, bu konuşmada kolunu göstererek, “Asıl kol silahlı kuvvetleri ele geçirmektir” demişti. 
                <br/>
                <br/>
                <u>Tanıklar iddialarını inkar etti</u>
                <br/>
                <br/>
                İddianame, İstanbul 37. Ağır Ceza Mahkemesi tarafından kabul edildi. Mahkemenin başkanı Erdoğan Şimşek idi. İlk duruşma 7 ve 8 Kasım 2017’de Çağlayan’daki İstanbul Adliyesi’nde görüldü. Davanın ilk günü sanıkların ve avukatların sözleriyle bitti. Duruşmanın ikinci günü savcılığın tanıkları olan Cem Küçük, Hüseyin Gülerce, Ersoy Dede ve Fuat Uğur mahkeme huzurunda ifade verdi.
                <br/>
                <br/>
                İlk olarak Cem Küçük çağrıldı kürsüye. Küçük, yemin etmeden önce mahkeme başkanı Erdoğan Şimşek, “İfadeniz görgüye, duyuma veya hissiyata dayalı olabilir” dedi. Tanıklık ancak beş duyu organına dayanan bilgi ve görgüyle yapılabilir. O gün hiçbir sanığın avukatı mahkeme başkanına “hissiyatın hangi duyu organına dayandığını” sormadı. Savcılıkta, Sözcü gazetesinin yayın politikasının arkasındaki amacın, FETÖ / PDY ile organik bağı bulunan yayınlarla neredeyse birebir örtüştüğünü iddia eden Küçük, “Bir madenci ve Allaha inanan biri olarak söylüyorum Sözcü gazetesi FETÖ’cülerle işbirliği yaptı denemez” dedi.
                <br/>
                <br/>
                Cem Küçük’ten sonra Türkiye gazetesi yazarı Fuat Uğur, kürsüye geldi. Uğur, Sözcü‘nün FETÖ’cü olmadığını, ancak FETÖ taktikleri ile uyumlu yayın yaptığını savundu. Uğur, salondan çıkarken Sözcü gazetesi yazarları Yılmaz Özdil ve Uğur Dündar ile selamlaştı.
                <br/>
                <br/>
                Fuat Uğur’dan sonra Ersoy Dede ifade verdi. Dede, soruşturmaya konu edilen Burak Akbay’ın FETÖ evlerinde yetiştiği iddiasının Fehmi Koru’ya ait olduğunu söyleyerek, sözüne itibar edilen biri olduğu için Koru’ya inandığını söyledi.
                <br/>
                <br/>
                Ersoy Dede’den sonra sıra savcılığın diğer tanığı Hüseyin Gülerce’ye geldi. Gülerce, Yalova’dan Ses ve Görüntü Bilişim Sistemi aracılığıyla duruşmaya bağlandı. Gülerce, davanın sanığı olmamasına karşın gazetenin yazarı Emin Çölaşan’dan kimsenin bahsetmediğini, Çölaşan’ın yazılarıyla sadece FETÖ’yü değil, PKK ve HDP’yi de savunduğunu öne sürdü. Gazetenin avukatları, Gülerce’ye cemaat geçmişini sormak isteyince hakim Erdoğan Şimşek izin vermedi.
                <br/>
                <br/>
                <u>Gerçek tanık konuşturulmadı</u>
                <br/>
                <br/>
                O gün duruşmada gazetenin avukatlarının talebi ile Yazı İşleri Müdürü Kenan Kurtkaya da tanık olarak dinlendi. Kurtkaya, yöneltilen suçlamalarla ilgili bilgi ve görgüye sahip bir tanıktı. Kurtkaya, suçlama konusu yapılan haberleri kendisinin seçtiğini söyleyince hakim Erdoğan Şimşek, “Sanık değilsiniz. Böyle devam ederseniz tanıklığı bitireceğim” dedi. Kurtkaya, sözlerine devam ederken hakim Şimşek, “Tanıklığı aşacak bilgiler” diyerek Kurtkaya’yı susturdu. Günün sonunda Gökmen Ulu tahliye edildi. Mediha Olgun, iddianame hazırlanmadan bir hafta önce tahliye edilmişti.
                <br/>
                <br/>
                <u>Savcının en önemli tanığı iddiasından vazgeçti</u>
                <br/>
                <br/>
                Davanın 23 Ocak 2018’de görülen duruşmada Fehmi Koru tanık olarak ifade verdi. Koru, Akbay’ın babası Ertuğrul Akbay’ın oğlunun yurtdışında güzel insanlarla tanıştığı ifadesini “Cemaat” şeklinde yorumladığını söyleyerek, “Ben böyle gördüm” kitabında yazdığı, savcılıkta dile getirdiği iddiasından vazgeçti. Koru, tanıklık yaptıktan sonra salondan çıkarken Sözcü gazetesinin yazarı Rahmi Turan ile tokalaştı.
                <br/>
                <br/>
                <u>Fehmi Koru kimdir?</u>
                <br/>
                <br/>
                Savcılığın tanıklarından bir diğeri de Fehmi Koru idi. Koru, savcılığın suçlamasının en önemli dayanağı idi çünkü Koru, 2010’da Yeni Şafak gazetesinde Taha Kıvanç mahlasıyla yazdığı bir yazıda Sözcü’nün sahibi Burak Akbay ile ilgili bir iddia atmıştı ortaya. Yazıya göre Burak Akbay’ın babası Ertuğrul Akbay, bir gezi sırasında Koru’ya oğlu Burak’ın İsviçre’de Gülen Cemaatine ait bir evde kaldığını söylemişti. Koru, bu iddiayı “Ben böyle gördüm” isimli kitabında da yazmıştı. Koru, 1986’da yayımlanmaya başlayan Zaman gazetesinde 1998’e kadar Genel Yayın Yönetmenliği, başyazarlık ve Ankara Temsilciliği yaptı. 1999’dan 2016 yılına kadar Yeni Şafak, Star ve Habertürk gazetelerinde yazdı.
                <br/>
                <br/>
                <u>Hakim terfi etti</u>
                <br/>
                <br/>
                Davanın hakimi Erdoğan Şimşek, Hakimler ve Savcılar Kurulu’nun 2018 yaz kararnamesi ile İstanbul Bölge Adliye Mahkemesi’ne Daire Başkanı olarak atandı. Mahkemenin yeni başkanı Akın Gürlek, bu görevinden önce İstanbul 26. Ağır Ceza Mahkemesi’nin başkanı idi. Gürlek, buradaki görevi sırasında, 2013 Nevruz kutlamasında yaptığı konuşmalar nedeniyle HDP Eski Eş Genel Başkanı Selahattin Demirtaş’ı 4 yıl 8 ay, HDP Eski Milletvekili Sırrı Süreyya Önder’i 3.5 yıl hapis cezasına mahkum etti.
                <br/>
                <br/>
                Gökmen Ulu, Mediha Olgun, Yonca Yücekaleli ve Burak Akbay hakkında iddianame hazırlayan İstanbul Cumhuriyet Başsavcılığı, dosyanın diğer şüphelileri olan Sözcü gazetesi yazarları Emin Çölaşan ve Saygı Öztürk’ün dosyasını ayırmıştı. Bu kişiler hakkındaki soruşturma ise henüz tamamlanmadı.</p>
            </div>
          </div>
        </div>
      </div>
    </div>
  </section>

   
    <script src="js/jquery-3.1.1.min.js"></script>
    <script src="js/bootstrap.min.js"></script>
    <script src="js/wow.js"></script>
    <script>
      new WOW().init();
    </script>
    <script src="js/main.js"></script>

   
  </body>
</html>